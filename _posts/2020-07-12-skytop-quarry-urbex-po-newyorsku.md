---
layout: post
title:  "Skytop Quarry - urbex po newyorsku"
author: leni
categories: [výlety, New York state]
image: assets/images/urbex-3.jpg
tags: [featured, sticky]
---

Léta v Upstate New York nejsou o poznání jinačí než léto, na co jsme zvyklív Čechách - teploty kolem třicítky, sluníčko pálí jak ďas, sem tam zaprší, ale to spíš aby se neřeklo. Od srpna do začátku září se tu klima pak dost často promění do prádelny, kdy jste rádi, když nemusíte nikam a to aní do vedlejší místnosti, klimatizace neklimatizace. Ne že bychom byli s přítelem úplný extrémisti, ale tak nějak omylem se nám v jednom z těch teplejších červencových dnů udělal nápad, že se projdeme do místního opuštěného kamenolomu.

Skytop Quarry je tu taková místní rarita. Najdete ho na pomezí Syracuse a Jamesville, což je demarkační čára, kde tu  začíná ta hezčí část městeček, vesniček a jiných obydlí na východ od Syracuse. Je tak na okraji města, ale zároveň sousedí s jižním kampusem naší univerzity, kde trénují sportovci všech disciplín a kde taky sídlí velká část univerzitní administrativy. Oficiálně je do kamenolomu zákaz vstupu, a to ještě jen z jednoho rozcestí, kde když se vydáte doprava, nikam nesmíte, a když se vydáte doleva a máte propustku od místního přírodovědeckého kroužku (nebo co to je za blázny), tak se tam dostanete bez problému. Pak je ale vlez oficiální, kde se v ty hezčí dny potkáte s horskými kolaři a jinými dobrodruhy.

---
**Rychlý výlet do historie **
Kamenolom si tu otevřela v roce 1908 společnost Rock Cut Stone Co. I přes tenhle poetický název si společnost nevedla úplně nejlíp a prodala lom v roce 1929. Na dobu od 1932 do 1947 se lom dočasně zavřel a po několika dalších cyklech otevírání a zavírání tu v 70. letech těžba dosáahovala 650 tisíc tun za rok.

Lom je oficiálně zavřený od 80. let a je tak už přes 30 let nechaný ladem, což nahrává hlavně místní mládeži a grafiťákům a bůhví čemu všemu, po čem se odmítám hlouběji pídit, ale nepořádek nechaný v lomu tomu napovídá.




<img src="/assets/images/cesta-tam.jpg">
<img src="/assets/images/covid-urbex.jpg">
<img src="/assets/images/kyticka.jpg">
<img src="/assets/images/lom-1.jpg">
<img src="/assets/images/najdi-jelena.jpg">
<img src="/assets/images/tramvaje.jpg">
<img src="/assets/images/urbex-1.jpg">
<img src="/assets/images/urbex-2.jpg">
<img src="/assets/images/urbex-3.jpg">
<img src="/assets/images/vyhled-z-lomu.jpg">

