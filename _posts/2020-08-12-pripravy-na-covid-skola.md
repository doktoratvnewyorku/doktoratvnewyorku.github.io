---
layout: post
title:  "Covid-19: Nezastavujeme, máme zpoždění!"
author: leni
categories: [akademická sféra, doktorát, covid-19]
image: assets/images/varovani2.png

---

Škola nám tu začíná o týden dřív a i tak je to moc brzy. New York má momentálně nejnižší procento nakažených COVID-19 a náš guvernér Cuomo to úspěšně koriguje zejména skrze testování a nařízené karantény lidí cestujících ze států, kde se nakáza vymkla kontrole (zdravím zejména Georgii a většinu jihu, díky děcka, fakt nepomáháte!). Jenže poslední dva týdny se začíná do Syracuse vracet většina studentské populace. Ta za normálního stavu čítá 17 000 lidí, což může znamenat, že i přes všechna opatření, které univerzita vyžaduje a nařizuje, se můžeme celkem rychle dostat mezi státy, které nákazu pod kontrolou nemají. Proč? Protože Amerika.

Musím bohužel říct, že z pohledu studenta pracujícího pro univerzitu se mi tu většina snah naší unvierzity pozdává jako vágně organizovaný bordel na kolečkách. Snaží se, to je fakt, ale hlavním cílem je školu otevřít, ať to stojí co to stojí. Silnou motivací není ani tak návrat do školních škamen a nastolit aspoň trochu normální fungování toho, na co jsme byli do dob před COVID-19 všichni zvyklí. Hlavním motivátorem naší soukromé univerzity je tlak rodičů, kteří platí nemalou částku za školné a nárokují si, že jejich děti si zaslouží plnohodnotné chození do školy i během pandemie. Uznávám, že platit 70 000 dolarů za školní rok dává asi hodně lidem pocit, že mají právo do všeho kecat, a univerzita pravděpodobně nemůže zamhouřit oko nad vidinou ztráty všech přítoků peněz, ale taky si tak trochu říkám, že během pandemie by se prachy mohly řešit až jako poslední. Jenže to by americké školství nesmělo fungovat tak jak funguje.

<img src="assets/images/screenshot-covid.png">

V závalu e-mailů, co se na nás teď hrnou ze všech stran a z oddělení univerzity, o kterých jsem neměla ani tušení, že existují, se našlo i pár, které se týkají přímo našeho programu. Kvůli povinným "6 feet" rozestupům jsme museli částečně vyklidit 




Na úvod chci říct, že ne všechno, co se dočtete v českých médiích o dění v USA je tak alarmující průser, jak se to prezentuje. Od protestů v Portlandu přes Trumpovy extempore až po situaci s COVID-19 mám z českých médií pocit, že tak trochu loví po senzaci, která se tu nekoná. Ano, není to tu teď dlouhodobě úplně ideální, ale nestřílí se tu všude a ne všichni Američani se vztekají nad nošením masek. Snad jen to, že Trump je idiot, je pravda a přehánět se o tom už ani nedá.
