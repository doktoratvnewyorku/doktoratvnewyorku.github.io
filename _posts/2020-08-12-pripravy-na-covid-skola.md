---
layout: post
title:  "Covid-19: Nezastavujeme, máme zpoždění!"
author: leni
categories: [akademická sféra, doktorát, covid-19]
image: assets/images/varovani2.png

---

Škola nám tu začíná o týden dřív a i tak je to moc brzy. New York má momentálně nejnižší procento nakažených COVID-19 a náš guvernér Cuomo to úspěšně koriguje zejména skrze testování a nařízené karantény lidí cestujících ze států, kde se nakáza vymkla kontrole (zdravím zejména Georgii a většinu jihu, díky děcka, fakt nepomáháte!). Jenže poslední dva týdny se začíná do Syracuse vracet většina studentské populace, která za normálního stavu čítá 17 000 lidí, což může znamenat, že i přes všechna opatření se můžeme celkem rychle dostat mezi státy, které nákazu pod kontrolou nemají. Proč? Protože Amerika.

Na úvod chci říct, že ne všechno, co se dočtete v českých médiích o dění v USA je tak alarmující průser, jak se to prezentuje. Od protestů v Portlandu přes Trumpovy extempore až po situaci s COVID-19 mám z českých médií pocit, že tak trochu loví po senzaci, která se tu nekoná. Ano, není, ale nestřílí se tu všude a ne všichni Američani se vztekají nad nošením masek. Snad jen to, že Trump je idiot se už ani přehánět nedá.


Musím bohužel uznat, že je to bordel na kolečkách a ještě k tomu silně motivovaný podvolit se tlaku rodičů, kteří platí nemalou částku  za školné a nárokují i, že jejich děti si zaslouží plnohodnotné chození do školy. Uznávám, že platit 70 000 dolarů za školní rok dává asi hodně lidem pocit, že mají právo do všeho kecat, ale taky trochu se obávám, že během pandemie by se mohl tenhle 
