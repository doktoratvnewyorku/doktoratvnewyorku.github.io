---
layout: post
title:  "Prvotiny letošní zimy"
author: leni
categories: [doktorát, covid-19]
image: assets/images/prvni-snih.JPG

---
Dnešní ráno bylo ve znamení prnvího sněhu a kávové potopy u mě v kuchyni. Můj kávovar na překapávané kafe v tom byl ale nevinně, chyba se nacházela mezi uživatelem a pomyslnou "klávesnicí". Namísto toho, abych vrátila konvici pod filtr s kafem, skrz který prokapává horká voda zpátky do konvice, konvici jsem po naplnění nádržky s vodou nechala elegantně stát vedle kávovaru a ne pod tím filtrem. Divný mi to nepřišlo ani když jsem se vrátila zpátky do kuchyně pro telefon. Řekněme, že dnešek není z mých nejsilnějších dnů. Únava ze zpráv z COVIDu, konec semestru a dopisování všech semestrálních prací a nemožnost cestovat zanechává holt nepatrné ale časem viditelné stopy.

Na druhou stranu, konec semestru znamená, že jsme se přehoupli do období prvního sněhu! A venkovní nsněhov nadílka to jen potvrzuje! Mám konečně důvod vytáhnout plnou škálu svetrů, čepic a šál, které jsem se snažila nenápadně propašovat zpátky do šatníku už v říjnu, ale počasí tomu nebylo úplně nakloněno. Letos jsme tu na přelomu října a listopadu měli krásných 25° a intenzitu sluníčka tak akorát na opalovačku. Loni to bylo o dost brutálnější, chladno bylo už od září, ale i tak jsem na sníh připravená nebyla, neb přišel už na začátku listopadu, což se celkem příčilo mému východočeskému pojetí, kdy si myslím, že je adekvátní, aby začalo sněžit. Letos jsem si musela na newyorský sníh počkat, ale vypadá to, že se to vyplatilo a můžeme zveselat začít stavět sněhuláky!

<img src="/assets/images/prvni-snih-2019.jpg">
Takhle to tu vypadalo loni 8. listopadu 2019.

<img src="/assets/images/listopad-2020.jpg">
Takhle to tu vypadalo letos 8. listopadu 2020.

Moje nadšení už tak úplně moc nesdílí můj přítel. Jako správný rodilý New Yorčan je ze sněhu, který si tu kolikrát lebedení 5 až 6 měsíců asi tak nadšený jako Pražák z Orloje. Na druhou stranu, sníh taky znamenají Vánoce! A protože se letos nepodívám do Čech, další prvotina bude vymyslet logistiku česko-amerických Vánoc.


Zas tak moc se ale nestalo. Kuchyňská linka má teď trochu patinu a můj byt kromě vůní linoucích se z vánočních svíček, voní i po kafi. Win-win!



