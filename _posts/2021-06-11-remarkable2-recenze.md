---
layout: post
title:  "ReMarkable 2 je opravdu remarkable, ale..."
author: leni
categories: [doktorát, gadgets]
image: assets/images/rm2/remarkable2rec.jpg

---

...pokud jsou vaše pracovní návyky a workflow kompatibilní s tím pro co byl <a href="https://remarkable.com/">Nory vytvořen</a>. Remarkable 2 je tablet využívající e-ink technologii (jako Kindle), s tím rozdílem, že umožňuje i psaní, které pocitově připomíná psaní na běžný papír. 

*P.S. Posbírala jsem pár dotazů o fungování RM2 i na Twitteru. Pokud jste mi nějaký poslali, najdete se u příslušné části podle Twitter nicku* 😉

---

#### Jak je tenhle článek organizovaný
+ jak se na ReMarkable 2 píše (+ stylus, gumování)
+ jak se na ReMarkable 2 čte (PDF, ePub, zoom)
+ jak funguje export (e-mailem, )
+ 

#### Psaní
Odbyde mi si to hnedka zkraje, ju? Nekecali, **psaní na ReMarkable je opravdu jako psaní na papíře**. Zejména tužka a mikrotužka aka pentilka aka "mechanical pencil" vašemu mozku připomene, jaké to bývalo před dobou ťukání do klávesnice. A že je to fajn připomenutí. 

RM2 má k dnešku k dispozici **8 různých typů psacího média zahrnující od kuličkového pera přes tužku až po kaligrafické pero**. Žádný ze zbylých možností, co RM2 nabízí, mi už tolik nepřipomíná pocit psaní na papír, ale pořád to má daleko od pocitu psaní na sklo, jako si to pamatuju z iPadu.

Každý typ psací potřeby má tři různé tloušťky stopy a k výběru jsou i tři barvy - černá, šedá a bílá. Zvýraňovač má jen jednu barvu, která se v exportu změní do žluté (jako má defaultně nastavený Adobe Acrobat Reader).

<img src="/assets/images/rm2/typeface.jpg">
*Takhle vypadají různé možnosti psaní a jak se pak chovají vyexportované jako PDF.*

##### Stylus & guma
Stylus si stejně jako tablet samotný prošel vývojem také (o tom, proč je imho blbost si kupovat druhou generaci, píšu níž). Já si pořídila tu první. Dle parametrů je první lehčí (15g) než druhá generace (19g) a kromě vestavěné gumy mu nechybí nic, co bych nějak postrádala. Naopak mně přijde šedá a jakoby písková povrchová úprava pera fajn a i díky drážce na spodní straně stylu dobře sedí v ruce. Stylus vnímá naklonění hrotu, což se hodí zejména pro kreslení a kouzlení s kaligrafickým perem a podtrhává to (pun intended!) zážitek psaní v ruce.

<img src="/assets/images/rm2/points.jpg">
*Hroty jsou vyměnitelné a dostanete jich 9 do foroty. Dle výrobce má každý vydržet 2 až 6 měsíců dle toho, jako moc velcí pisálci jste.* 

Vlastní zmínku si zaslouží **gumování**. S příchodem RM2 se vylepšil i stylus a protože jinak než zpěněžením všeho ten kapitalismus nevybudujete (#sarkasmus), výrobci přidali do konce nového stylu <a href="https://remarkable.com/store/configure?step=marker">Marker Plus</a> gumu. Respektive je to senzor, co ví, že má gumovat, ale na víc detailů se mě neptejte, zas tolik tomu nerozumím. Tahle drobná legrace stojí o $50 víc než původní Marker. A to i přesto, že gumování je vbudované přímo do tabletu a za mě funguje báječně.

**Gumovat můžete na třech úrovních:** hrot pera se chová jako guma (hodí se na drobné chyby); gumovat můžete selekcí (celá slova, větší kusy textu či kresby); a nakonec můžete vymazat celou stránku jedním klikem. Stojí to pár ťuknutí na rozhraní, ale IMHO to bolí míň než vysolit 50 babek ¯\_(ツ)_/¯

#### Čtení
RM2 podporuje prozatím jen dva formáty a to PDF a ePub. Osobně mi to nepřijde na škodu, protože většinu toho, co čtu mám právě v jednom ze dvou formátů. Chápu ale že pokud jste zvyklí na MOBI nebo pracujete s Word dokumenty, může to být nepříjemnou překážkou, protože se to obejít nedá (zkoušela jsem to).

Dokumenty v obou zmíněných formátech se čtou příjemně, byť PDF by mohlo mít defaultní velikost o pár pixelů větší. Akademické články se v RM2 dají číst, poznámkovat a zvýrazňovat bez větších problémů. Knížky v PDF formátu se díky větší velikosti písma čtou líp než akademické články, ale trochu si myslím, že tam je na vině úzus, jakým se akademické publikace formátují. RM2 nechává po straně volné místo na poznámky v obou případech.

<img src="/assets/images/rm2/pdfvelikost.jpeg">
*Takhle se chová PDF (akademický článek), když se s s ním pomocí "pinch gesture" zazoomuje od min do max. Dokument se dá prsty posouvat do libovolného směru.*

ePub má mnohem přijatelnější defaultní velikost písma. Font záleží na formátování daného dokumentu a dá se měnit spolu s odsazením, prokladem a tak dále přímo v ReMarkable (podobně jako v Kindle).

Stejně jako v PDF i v ePub se dá hledat podle klíčového slova, dokument nastavit do pohledu na šírku, poslat jednu či více stránek e-mailem ve formátu PDF, SVG nebo PNG. Listovat knížkou, článkem nebo jakýmkoliv dokumentem se dá skrze zobrazení přehledu všech stránek (viz. obrázek vpravo dole). Tady se dá taky označit libovolné množství stránek a poslat je e-mailem v jednom souboru (PDF, SVG a PNG jsem nezkoušela). 

<img src="/assets/images/rm2/epuball.jpeg">

#### Export poznámek

Čímž se dostávám k tématu, které zajímá hodně potenciálních uživatelů: **export poznámek a jak to vypadá s jejich použitelností dál**. RM2 umí export na několika úrovních a jak moc jsem nadšená z některých jeho možností, tak v jiných ReMarkable trochu/dost pokulhává a pro někoho to může být jeden z důvodů, proč si ho nepořídit.

Z ReMarkable se dá exportovat ve třech formátech: PDF, PNG a SVG. Modří tuší, že jakékoliv poznámky vepsané do PDF tak budou exportovány v podobě bitmap. Překlad: v exportované verzi se to, co napíšete do PDF, nebude chovat jako text, ale jako obrázek. Nedá se tak označit,  kopírovat či jinak se k dané poznámce chovat jako k textu. Sorry, @matushiq, @vit_tucek.

<img src="/assets/images/rm2/download.PNG">
*Takhle to vypadá ve vyexprotovaném PDF. Text se dá dále libovolně označovat v Adobe Readeru, ale mé rukou psané poznámky už jsou nesmazatelnou a neoznačitelnou součástí dokumentu.*

##### Převod psaného textu

...aneb vše, co je s ReMarkable tak trochu špatně, pokud potřebujete dál systematicky pracovat s tím, co v něm napíšete.

<img src="/assets/images/rm2/prepsanytext.jpeg">


##### Podpora češtiny



#### Odezva
Pověst prvnímu ReMarkable trochu kazila odezva. 

#### "Cloud" a synchronizace s PC

<img src="/assets/images/rm2/cloud.jpg">

#### "Fíčury", se kterými se ještě sžívám

I přesto, že je RM2 hodně minimalistický, poskytuje spoustu funkcionalit, se kterými se ještě pořád sžívám. Buď je pro svou práci nepotřebuju, nevzpomenu si na ně, nebo mi nepřijdou (zatím) použitelné.

##### LiveView (Beta)

##### Kopírování

##### Šablony




<img src="/assets/images/rm2/poznamka.jpeg">

### Vyplatí se to?
Ne každá hračka vyhovuje všem a u přístroje jako je ReMarkable 2 to platí dvojnásob.

---
**Disclaimer o tom, jak pracuju já (který můžete klidně přeskočit)**
>**Jsem stará škola a nejlíp se mi přemýšlí psaním v ruce.** Při čtení si píšu poznámky přímo do textu, podrthávám a jiným způsobem "znesvěcuju" knížky papírové i ty elektronické. Mám výrazně vyvinutou vizuální paměť a pokud si něco v textu zvýrazním, pamatuju si nejen, co to bylo, ale zhruba i kde na stránce se to nacházelo. Je jedno, jestli je to barevně nebo černobíle. I přesto, že jsem akademik, **citační manažery jako Zotero nebo Mendeley používám jen jako databázi článků**, které čtu nebo které jednou číst chci (akademický humor...). Anotace (do PDF i v ruce) píšu minimálně a když už, tak ve znění "zajímavé", "tohle zmiňuje XY v xy", apod. **Reference dělám ručně nebo s pomocí pluginů** Paperpile pro Word. Většinu souborů, se kterými pracuju, mám pak na Google Drive. 
>
>Když jsem ve formě, **přečtu nebo projdu 5 akademických článků za den (cca 60 stránek v průměru) nebo tak 40 stran knížky**. V jednom týdnu mám tak 3 takhle dobré dny. Neflexuju, to je jen realita mých akademických dnů. **Psaní pro mě funguje jako "dumping ground", kdy jde všechno z hlavy ven**. Kromě pracovních textů neustále něco píšu - poznámky o tom, co jsem někde viděla a četla, nápady na projekty, plánování, deník, apod. 
>
>**Hodně (vážně hodně) času trávím u počítače**, proto nikdy nebudu chtít koukat do dalšího displeje, pokud nemusím. Moje oči dostávají **velký nápor modrého světla** každý den a fajn to není. Sedím u všeho většinou jako "tatar", což je můj odvěký problém, který žádná z kancelářských židlí zatím nevyřešila. Kombinací všech zmíněných parametrů se mi **během jara poměrně často objevovaly bolesti hlavy z přetažení a přetížení očí a krční páteře**. I proto preferuju e-ink čtečky do ruky, přenosné a bez displeje s modrým světlem. Navíc mám často pozornost typu <a href="https://www.youtube.com/watch?v=Faa2dHJNFqQ">"hele, veverka"</a> (nemám ADHD, jen ustavičné FOMO), takže cokoliv, co má notifikace a připojení k internetu je pro mě a mou produktivitu zlo.
>
>Než jsem si pořídila RM2 léta jsem používala <a href="https://www.amazon.com/Kindle-Touch-e-Reader-Touch-Screen-Wi-Fi-Special-Offers/dp/B005890G8Y">Kindle Touch</a> a nejnověji pak <a href="https://www.amazon.com/All-new-Kindle-Paperwhite-Waterproof-Storage/dp/B07CXG6C9W">Kindle Paperwhite</a> (oboje s dotykovým ovládáním). Prošel mi rukou iPad (bez stylu), ale využívala jsem ho jako prodlouženou ruku telefonu nebo počítače. Čtení na něm šlo, ale oči bolely. Loni jsem si pro psaní pořídila <a href="https://www.moleskine.com/en-us/shop/moleskine-smart/">Moleskine Smart</a> s perem s infračervenou kamerkou jako předstupeň RM.
