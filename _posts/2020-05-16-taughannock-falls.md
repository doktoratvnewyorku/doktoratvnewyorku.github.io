---
layout: post
title:  "Taughannock Falls: Záhada nalezeného obra"
author: leni
categories: [výlety, New York state]
image: assets/images/view3.png
tags: [featured]
---

Spolu s objevováním vodopádů se tu učím nejen dost nových věcí o místním zeměpisu, ale hlavně o rané historii USA. Východní pobřeží bylo dlouho prvním osídleným místem evropskými puritány ("Pilgrim Fathers", co připluli na Mayflower). To znamená, že pokud se zatouláte dostatečně daleko na východ od Syracuse, dýchne na vás duch Americké revoluce. Občas se taky dozvíte o odvrácené straně téhle doby, což se týká právě Taughannock Falls poblíž města Ithaca, kde najdete Cornell University, jednu z tzv. Ivy League univerzit.

**Taughannock Falls** jsou jedny z nejimpozantnějších vodopádů, co jsem tu zatím viděla. Už jen samotná procházka roklí přímo k vodopádu vám připomene nejen, že příroda je pravdu záludná čarodějka (pořád mi nedochází, jak se může strom udržet stovky let "zakořeněný" na balvanech), ale že se tu musely dít hodně divoké věci miliony let dloho před existencí člověka. A vzhledem k tomu, že jsme v Americe, všechno je tu tak nějak větší.
